Vér verðum að innleiða rit þetta med fáum orðum, eink-
um til þess að drepa á menntunar-ástand lands vors, af
því það verður þó aðaltilgángur ritsins. Vér ætlum samt
ekki að gefa neina nákvæma bókmennta-sögu eða rekja neitt
nákvæmt áratal, heldur munum vér einúngis gera nokkrar
almennar athugasemdir.
Það er lángt síðan menn fundu nauðsyn á að hafa tíma-
rit, sem léti menn vita af hvað gerðist í heiminum: þegar
á dögum hinnar rómversku þjóðstjórnar, áður en Júlíus Cæsar
var uppi, voru dómar, fæðíngar og lát manna rituð á bókfell
og gerð heyrum kunnug; slíkar rollur voru eins konar dagblöð
og kölluðust »acta diurna«, en þeir nefndust »actuarii« er
sömdu, og voru embættismenn. En samt datt engum í hug
að láta í ljósi meiníngar sínar á þenna hátt, né segja fréttir
og atburði öðruvísi en þaðan af tíðkaðist um lángan aldur
í kroníkum og annálum, þar sem ekkert var annað skrásett
en áratalið og atburðirnir með sem allrafæstum orðum, án
þess menn yrði nokkurs vísari um aðdraganda eða smáatvik
atburðanna; og ekki fyrr en á 15. eða 16. öld fór að bóla
á eiginlegum dagblöðum. Vér þurfum ekki að lýsa því, hve
nauðsynleg þau nú þykja; engir þeir, sem reikna sjálfa sig
í manna tölu, geta án þeirra verið, því alltaf finna menn
meiri og meiri nauðsyn til samverkunar og samvinnu í heim-
inum, og það sem mest eflir þetta, eru bækur, dagblöð
og tímarit. Þad er raunar engin furða, þó vér Íslendíngar
höfum orðið á eptir í þessu sem öðru; slíkt orsakast af eðli
og afstöðu lands vors og fámenni voru, og verður því ekki
breytt. Vér vorum öldúngis tímaritslausir þángað til um
miðja 18du öld eða seinna: þá gaf Magnús Ketilsson út
tímarit á dönsku, líklega helzt í þeim tilgángi að kynna
dönskum mönnum ástand landsins, er ekki skildu íslenzku.
Þá komu Félagsritin gömlu. Um aldamótin gaf Magnús
Stephensen út »Minnisverð tíðindi«, og voru þau miklu betri
en sumt sem seinna hefir verið út gefið, en þau komu ekki
út nema stutta stund og var þá engu tímariti haldið úti
þángað til Magnús reis aptur upp með Klausturpóstinn,
1818. Klausturpósturinn er eittvert hið bezta rit sem út
hefir verið gefið á íslenzku, og vér höldum að á þeim tíma
hafi í rauninni ekkert tímarit á Norðurlöndum getað jafnast
við hann, eins og líka Magnús Stephensen var óefað láng-
fjölhæfastur og öflugastur allra íslenzkra manna þó um
margar aldir sé leitað, því hann var ekki einúngis svo gáf-
aður og lærður, sem rit hans bera vitni um, heldur og var
hann stór auðugur og þar með fullur af krapti og laungun
til að vinna öðrum gagn en sjálfum sér frægð; og þó sumum
þætti hann ráðríkur, þá kom slíkt af þeirri mótspyrnu sem
hið góða ætíð verður fyrir af letinni og þráanum, en fjand-
menn hans voru fokreiðir af því þeir höfðu ekkert við hon-
num, og nefnir þá nú enginn framar, en hann er sjálfur
altaf nýr. Mönnum finnst Klausturpósturinn nú nokkuð und-
arlegur að sumu leyti, til að mynda hvað málfæri snertir;
en það er víst, að fjölda margir Íslendíngar hafa haft megnið
af menntun sinni úr honum og hann hefir verið undirstaða
svo mikils góðs í landinu, að það verður ekki reiknað.
Hvergi höfum vér séð betur og skemtilegar sagt frá fréttum
úr útlöndum en þar; þar voru og nýjar uppgötvanir og
uppáfinníngar taldar, sem er óumflýjanleg nauðsyn, ef fylgja
skal tímanum, en sem aldrei síðan hefir verið gert í nokkru
tímariti á íslenzku, því hina seinni útgefanda vantaði Magnús-
ar fjör og fjölhæfi, iðni og atorku, og bæði Sunnanpósturinn
og Reykjavíkurpósturinn, sem tóku við eptir Klausturpóstinn
og áttu að bæta hann upp, standa lángt á baki hans í öllum
greinum. Fjölnir er það seinasta tímarit vort, sem hefir leit-
ast við að bæta úr þörfum landsmanna og sýna þeim dálít-
ið út fyrir landsteinana, en öll hin hafa verið rituð eingaungu
með tilliti til ástands Íslendínga sjálfra. — Nokkuð annað en
þessi tímarit, sem nú voru nefnd, eru hin eiginlegu fréttablöð,
því í hinum ritunum er miklu meira og margt annað en
fréttir eintómar. »Minnisverð tíðindi« voru mest megnis
fréttablöð; þá komu Sagnablöðin og úr þeim varð Skírnir.
Sagnablöðin og fyrstu ár Skírnis voru skemtileg og á þeim
allur annar blær en komið hefir á Skírni síðan, því hann er
ekki orðinn annað en pólitiskt þurradramb og varla í húsum
hafandi, óskemtilegur í alla staði og óhæfilegur til mennt-
unar og skilníngs. Þetta kemur til af því, að höfundar
Skírnis hafa samið hann eptir tómum dagblöðum, en verið
sjálfir andalausir og illa lærðir, og ímyndað sér að ekki
þyrfti að segja frá neinu öðru en stjórnlegum hlutum eða
tómu pólitisku rifrildi, eins og ekkert annað gerist í heimin-
num; þar var ekkert hugsað um nein vísindi eða enar æðri
tilraunir mannlegs anda, sem í rauninni eru undirstaða allrar
stjórnlegrar hreifíngar; en til þess að gera grein fyrir því,
þarf raunar meiri lærdóm og meira fjölhæfi en höfundar
Skírnis hafa haft; en einmitt þá eiginlegleika hafði Magnús
Stephensen. Í Skírni vantar alla þá heimspekilegu skoðun
og framsetníngu, sem geti gert mönnum ljóst hvernig á at-
burðunum stendur, en öllu er rótað fram í einni þulu og
álitið því betra, því þurrari og eintrjáníngslegri sem frásögnin
er; Grímur Thomsen var sá einasti sem reyndi til hins, en
hann samdi Skírni ekki nema einusinni, enda er ekki víst
að neinu slíku hefði orðið framgengt, þegar höfundurinn
kannske ekki fær sjálfur að ráða verki sínu, eins og títt er
í félögum, þar sem »nefnd manna« á að dæma, og rífur
allt optast niður, nema því að eins að höfundurinn sé
»privilegeraður«: þá getur hann komið fram öllum vitleys-
um sem hann vill.
Eins og allir sjá, höfum vér hér einúngis talað um þau
tímarit, sem koma út með laungu millibili, og geta þau verið
vikublöð, mánaðarit, eða lengra á milli. Í þau má koma
lengri ritgjörðum en í þau blöð, sem koma út á hverjum
degi, og slík blöð geta heldur ekki með neinu móti staðizt
á Íslandi. Það hefir alltaf orðið mönnum ljósara og ljósara,
hversu nauðsynlegt það er að halda mönnum vakandi og
verja þá þeirri deyfð og eymd, sem leiðir af fáfræði og
skorti á andlegum efnum sem geta vakið umþenkínguna —
og það enda þó menn ekki fallist á allt sem sagt er. Þessa
vegna hafa alltaf ný tímarit risið upp á meðal vor — því
ef nokkur þjóð er til í heiminum sem ekki einúngis hefir
þörf á bókum, heldur og einnig er fær um að færa sér bækur
í nyt, þá eru það Íslendíngar. Á þessari tilfinníngu var
Fjölnir bygður, og hann var það einasta verulega mennt-
andi tímarit sem kom eptir Klausturpóstinn, og því skulum
vér fara nokkrum orðum um hann.
Vér erum ekki hræddir við, þó sumir kannske brigzli
oss og kalli oss »laudatores temporis acti« — að vér segjum
að »góður sé hverr genginn«; en oss finnst nú, sem miklu
bjartara væri yfir landinu með tilliti til bóklegra efna fyrir
svo sem þrjátíu árum en nú. Það er öldúngis víst, að
jafnvel þó vér ættum margt gott um það leyti, þá hófst nýtt
tímabil í menntunarsögu lands vors með Fjölni — það var
eins og morgunroða slæi yfir; það var eins og framtíðin
sæist í fjarska, fögur og skínandi, og þó óviss og dauf. Vér
munum enn eptir því, þegar fyrstu árin af Fjölni komu
út, og vöktu hreifíngu sem aldrei fyrri hafði orðið vart við;
eldri mönnunum þókti nóg um, og þó spyrntu þeir ekki við
að hann vekti þá; ýngri mennirnir tóku honum báðum hönd-
um. Raunar var margt í honum eintrjáníngslegt og und-
arlegt, sem ekki var furða, því svo fer ætíð þegar menn
eiga von á sterkri mótspyrnu og fastheldni við það sem
landfast er orðið. En þau áhrif, sem Fjölnir hafði, voru
engu að síður svo mikil, að það má segja að um þau sjö
eða átta ár, sem hann kom út með óskiptum krapti enna
fjögra höfunda hans, þá hafi einna fegurst tíð verið á Ís-
landi að mörgu leyti. Vér vöknuðum til frelsis og frama
og vonuðumst eptir að þeir, sem gerðust postular frelsis
vors og framfara, mundi sjá til að ástand landsins kæmist
á stöðugan fót fyrr en vér værum allir komnir undir græna torfu.
Stofnendur Fjölnis og alls þessa tímabils voru frá Bessastaða
skóla, og eptir því sem ástóð, gat slíkt rit ekki haft önnur upp-
tök. Bessastaðir og Viðey voru þá þeir staðir, sem öll þessi
hreifíng rann frá út um land vort: á Bessastöðum var skól-
inn og þar eða þar í nánd kennararnir; í Viðey var Magn-
ús Stephensen og prentsmiðjan — samt liggur þetta nokkr-
um árum fjær. Þessi andlega hreifíng á því upptök sín
beinlínis að rekja til Bessastaða skóla, og þeir sem þaðan eru
komnir, mega enn muna eptir því og munu kannast við ef þeir
hugsa um það, að á milli kennaranna og lærisveinanna var yfir
höfuð svo ununarlegt samlíf, að slíkt hefir aldrei komið síðan skól-
inn var fluttur þaðan, og mun aldrei koma aptur, að því er vér
hyggjum, því breytíngin orsakaðist ekki eingaungu af því að
skólinn var fluttur frá Bessastöðum, heldur af öllum tíman-
um og þeim mörgu hlutföllum sem þar með fylgja. Menn
skulu ekki gera sér í hugarlund, að vér álítum flutníng
skólans til Reykjavíkur framför fyrir landið; vér viljum
ekki heldur kalla hann beinlínis skaða, en það var
breytíng, sem margir helztu menn vorir settu sig á
móti, en sem var komið á einúngis fyrir krapt fáeinna em-
bættismanna í Reykjavík, sem þótti hægra að halda sonum
sínum í skóla þar en á Bessastöðum. Stjórnin knúði oss
ekkert í því efni, heldur lét hún Íslendínga sjálfa segja
um það álit sitt, sem kunnugt er. Og það mætti þó engu
að síður segja, að vér mundum hafa haft betra af, ef skólinn
hefði verið kyrr, og það var alltaf meiníng Bjarna Rectors,
og talaði hann opt um það og hvernig alt hefði farið betur
þar. Vér verðum enn að geta þess — það er þurr og hreinn
sannleikur og ekki annað — að frá Reykjavíkur skóla hefir
enn ekki komið einn einasti, sem hafi ritað nokkuð það sem
reiknast megi til vísindalegra rita nema þeir einir sem ein-
mitt nutu kennslu Bessastaða kennaranna; það eru engir
nema Guðbrandur og Jón Þorkelsson; en allir hinir, sem
nú lifa og rita, eru annað hvort Bessataða eða heimaskóla-
menn. Allir vita, að Bjarni Rector var ekki einúngis ágætis
maður, heldur og sérlega vel lærður og fjölfróður; en honum
létu ekki ritstörf, jafn vel þó hann hvorki vantaði vit né
vilja til að meta og virða þau. Það er merkilegt, hvernig
»hverr dregur dám af sínum sessunaut«; því eins og nærri
því öll þau rit, sem vér eigum enn, og sem rituð hafa verið
síðan skólinn var á Bessastöðum, eiga upphaf sitt þángað að
rekja, með því lærisveinarnir fengu andlegt fjör og ágæti af
kennurum, hverr eptir því sem hann gat tekið á móti og
án þess neitt væri um talað: »því læra börnin málið að það
er fyrir þeim haft« — eins hefir allt þetta öldúngis korpnað
í Reykjavíkur skóla, svo mikið að kennararnir hafa ekki
einusinni getað gefið út skólaboðsrit sem teljandi sé, þó þá
vanti hvorki lærdóm né neitt sem til þess þarf annað en
þá ást til vísindanna sem áður var, og um þetta má brigzla
miklu fleiri skólamönnum nú á dögum — það getur vel
verið hún sé í Reykjavíkur skóla, en hún er þá að minnsta
kosti ósýnileg. »Af verkunum skulu þér þekkja þá«. Með
ritum og bókum eigum vér að gagna landi voru; því strjál-
byggð þess og allt eðli hamlar samgaungum og mörgum
hlynnindum sem önnur lönd mega njóta, þó á Íslandi sé alls
ekki verra ástand en annarstaðar. Vér skulum líka minna
á það, að kennararnir á Bessastöðum létu sér nægja með
miklu minni laun en menn nú heimta, og það dugar ekki
að berja því alltaf við, að þá hafi verið helmíngi ódýrara
að lifa. Sannleikurinn er, að kennararnir þar voru hófsamir og
nægjusamir menn, sem tóku andlegan unað fram yfir líkam-
legan munað; þeir sem áður gátu lifað á fimmhundruð döl-
um, komast nú ekki af með tólf hundruð, og eptir þessu
eru gerðar allar áætlanir um útgjöld eða kostnað á Íslandi
af þeim sem eru að skapa ókomna tíð, og álítum vér það
eintrjáníngsskap að vilja einmitt í penínga efnum apa sig
eptir auðugri löndum, en í öllu öðru á Ísland að vera svo
»sérstaklegt«, að þar getur ekkert átt við. Vér ætlum nú
ekki hér að tala nákvæmar um allt sem að þessu lýtur, en
vér nefnum einúngis það, að þessi peníngasótt, sem þjáir
skólann, er komin inn með Bjarna Rector, því hann bæði
þurfti sjálfur mikils með, og vildi vegna þess laga skólann
eptir öðrum skólum í ríkinu, sem vér álítum öldúngis rángt.
Þad fátækara land verður að láta sér nægja með minna en
hitt sem auðugara er, og það eru hrein ósannindi, ef nokkur
segir að því ekki geti farið fram fyrir það, eða því ekki geti
liðið vel. Vér viljum heldur ekki tala frekar um þetta hér;
en áður en vér hættum að tala um skólann, þá skulum vér
geta þess kríngilega atviks, svo það þó finnist sett á prent,
að vér vitum ekki dæmi til þess annarstaðar en í Reykjavík,
að skólapiltar gerðist rithöfundar og þar með kennarar lýðsins,
áður en þeim er slept úr skólanum.
Eptir að aðal-aðsetur ritstarfa vorra hafði um hríð verið
í Kaupmannahöfn, af því þar söfnuðust margir saman frá
Bessastaða skóla, þá var eins og það flytti sig aptur heim
á leið, en á allt annan hátt en áður, því skólalífið var ekki
lengur miðpúnktur eða uppspretta hins andlega lífs. Það
var miklu fremur alþíng, beinlínis og óbeinlínis; en af því
hefir ekkert komið sem ágætt megi kalla að neinu leyti eða
sem bætt hafi úr nokkurri andlegri þörf. Búnaðarrit og þess
konar geta varla talist með bókum; það veit hamíngjan að
slík rit hefir oss aldrei vantað, því hvergi mun að tiltölu
vera eða hafa verið gefið út eins mikið af því tagi og hjá
oss, enda er árángurinn af þeim ritum eins mikill og við
er að búast.
Bókmenntafélagið er heldur ekki sérlega fjölskrúðugt í
þessu efni, jafn vel þó tilgángur þess sé að efla menntun
landsmanna, því að minnsta kosti á enum síðustu tíu árum
hefir það ekki út gefið eina einustu menntandi bók aðra en
sögubók Bohrs og Melsteðs, og köllum vér það magurt.
það er af sem áður var þegar félagið gaf út Sagnablöðin,
Milton, Kloppstock, landaskipunarfræðina, lýsíngu landsins
helga, grasafræðina og slíkar bækur; og að það ekki gefur
út betri og aðrar bækur en það gerir nú, kemur öldúngis
ekki til af því að menn vanti sem geti samið þær, heldur
af því að félagið hamlar þeim og drepur þarmeð niður
allri menntun Íslendínga, en gefur lítið út annað en töblur
og bókalista og annað þess konar, sem er í sjálfu sér því
nær einskis virði, þó oss sé sagt að félagið eigi eitthvað
þrjátíu þúsund dali í bókum — það eru peníngar einúngis
á pappírnum.
Vér skulum bæta hér við fáeinum athugasemdum, sem
eru í nánu sambandi við þessa hluti. Á meðan kennararnir
við skólann lifðu við minni laun, þá urðu til þau rit þeirra
sem þeir tóku öllum fram í á sínum tíma, án þess nein
ritlaun væri veitt eða heimtuð. En síðan enginn er farinn
að taka í mál að rita nema fyrir borgun, þá hefir öllu farið
versnandi að öllum jafnaði. Fyrst framan af rituðu menn
fyrir bókmenntafélagið ókeypis og þókti nóg laun sá heiður
og gleði að sjá verk sín koma fyrir almenníngs sjónir —
og einmitt þessi rit félagsins eru þau beztu; því meira sem
félagið hefir borgað fyrir þau, því verri hafa þau orðið.
Þessu er öldúngis eins varið í öðrum löndum; búksorgin og
peníngasóttin drepur niður öllu andlegu fjöri, því þar með
fylgir alls konar óhóf og óþoli, svo menn hafa ekki tíma til
að hugsa um neitt annað né æðra en sællífi og munað; það
vita allir menn að mörg þessi »skáld« sem borin eru á
höndum og lifa »í vellystíngum praktuglega« eru leirskáld,
en hin eiginlegu skáld og allir verulega kröptugir menn eru
því fráskildir — á hinn bóginn mega þeir ekki eiga bágt
né líða neyð — en það má segja hér með sanni, að »torvelt
mun verða ríkum manni að inn gánga í himnaríki«.
Vér drápum á það fyr, að Íslendíngar væri manna
færastir um að færa sér bækur í nyt, og vér vonum að
menn muni kannast við það, að vér séum svo óhræddir að
segja það sem oss finnst vera réttast í hverjum hlut, að vér
ekki komum með tómt skjall eða sláum löndum vorum gull-
hamrana, er vér segjum þeim hreint út, að hvergi í heimi
kemst alþýðu vit og upplýsíng í hálfkvisti við það sem er
á Íslandi. Þetta er svo kunnugt sem allir vita, þó það sé
ekki eingaungu sjálfum oss að þakka, heldur liggi í eðli og
gángi hlutanna, með því fjarlægð vor frá byltíngum heimsins
gaf oss frið og tækifæri til að halda máli voru og þar með
þjóðerni óbreyttu, og unni oss þess að geta notið fornaldar-
innar og þess mikla fjársjóðs, sem hún hefir eptir sig látið.
Í þessu efni er athugandi, að þó vér tölum um »æðri og
lægri« menn, »lærða og leika«, »heldra fólk«, »fyrirfólk« og
slíkt; þá er enginn stétta-munur hjá oss að heldur, jafn vel
þó einn landi vor væri svo lærður fyrir fám árum að segja
það og gefa útlendum mönnum þar með ránga hugmynd.
Allir eru jafnir, og þó embætti gefi einum það eða það
vald, þá er jöfnuðurinn samt óhaggaður og kemur miklu
öðruvísi fram hjá oss en í öðrum löndum, þar sem allir eru
jafnir að lögunum, en ekki jafnir nema á pappírnum. Orsökin
til þessa er uppfræðíngin og allt hið andlega ástand þjóðar-
innar, og það er öðruvísi hjá oss en í öðrum löndum, þar
sem bændastéttin talar landsins verulega mál, sem er nær
upprunanum, en þó allt svo bjagað og afmyndað, að það
verður ekki haft til ritgjörðar, — og eptir málinu fer allt
ástand andans — en heldra fólkið talar æðra málið, sem
hæfilegt er til bóka, og er það meir eða minna meingað
margskonar útlendum orðum, sem almenníngur ekki skilur,
en venst á að hramsa hugsunarlaust eins og fuglamál. Hér
af leiðir að svo mikil sókn er eptir skólum hvervetna í
útlöndum: bændafólkið lifir eins og skepnur og hefir engar
bækur á bændamáli ritaðar, sem það geti menntast af eða
skemt sér við, og hlýtur því að flýja til alls konar bóka
sem ritaðar eru á æðra málinu, margar mjög misjafnt eins
og nærri má geta — að vér ekki tölum um kennarana og
kennsluna, sem hlýtur að vera í þessum skólum, sem vér
erum enn fríir við fyrir guðs náð. Þar á móti er allt eitt
hjá oss; málið er hið sama hvort heldur það er sett á bækur,
eða talað af embættismanninum eða bóndamanninum, og
Þetta er sá kostur sem allar þjóðir mætti öfunda oss af. Að
Íslendíngar eru sú hin einasta þjóð Norðurálfunnar sem á
fornrit, rituð af þeirra eigin forfeðrum á ennþá óbreyttu máli,
og að þeir geti fært sér þau í nyt og haft þau til allrar
andlegrar undirstöðu, það þurfum vér ekki að minna á.
Fornritvor eru raunar ekki jafn fjölskrúðug og fornrit Grikkja
og Rómverja; vor rit eru mest megnis einúngis sögur, lög og
kvæði, þar sem þeirra rit yfirgrípa alla mannlega þekkíngu;
oss vantar þar til að mynda náttúrulegar rannsóknir, mál-
snildarrit og alla heimspeki, en í þessum greinum eru Grikkir
og Rómverjar vellauðugir; en engu að síður eru fornrit vor
undirstaða alls vors andlega ástands og þau vantar ekki
þann töfrandi og styrkjandi krapt, sem fornöldin ein getur
gefið. Grundvöllur vor og alls vors þjóðernis er þess vegna
málið.
Hið æðsta stig málsins er skáldskapur, og fyrir hann
eru Íslendíngar frægir frá alda öðli. Það væri því að mis-
bjóða öllum mönnum og öllum sannleika, ef vér í riti þessu
ekki gæfum skáldskapnum jafnt rúm að tiltölu sem öðrum
ritgjörðum. Af skáldskapnum má marka menntunarstig
þjóðanna. Hér stendur og öðruvísi á fyrir oss en öðrum. Á
meðal hinna annara menntuðu þjóða fara hin eiginlegu og
góðu kvæði eða fegurðarrit ekki milli nema hins menntaða
flokksins, sem talar hið æðra málið og þess vegna er hinn
eini sem skilur hinar æðri hugmyndir og er fær um að taka
við þeim; en vér getum boðið öllum allt sem vér gerum;
vér þurfum ekki að vera hræddir um að nokkur Islendíngur
sé sá er ekki skilji vor kvæði, ef menn einúngis nenna að lesa þau
með athygli — að vér verðum að útskýra sumt, er allt
annað og kemur ekki af því að málið sjálft sé torskilið,
heldur af því að lærdómur er í kvæðunum sem skýríngar
þarf við. Vér eigum hér ekki við fornkvæði, sem nú eru
orðin mörgum torskilin — ekki af því málið hafi breyzt í
byggíngu sinni, heldur af því mörg orð bæði hafa úrelzt og
öll setníng skáldskaparins breyzt; skáldskap vorum hefur
stórum farið fram, hjá því sem er í fornritum, hvað sem
menn um það segja og hvað sem útlendir lærdómsmenn
geipa, sem ekkert þekkja til. — Í enum eldri tímaritum
vorum hafa kvæði og ýmiss skáldskapur fengið ekki svo lítið
rúm, en þessu hefir farið aptur eins og mörgu öðru. Meðal
annars var það lengi framan af einn af aðalkostum Skírnis, að
þar voru prentaðar ýmsar grafskriptir og kvæði, einkum erfiljóð,
og það mun hafa áunnið honum hylli landsmanna ekki síður
en fréttirnar; en því er hætt fyrir laungu. Skírnir og önnur
lík rit þykjast merkilegri en svo að þau geti verið þekt fyrir
að flytja annað eins glíngur og þau álíta skáldskapinn að
vera, nema hvað stundum kemur eitthvað lítið þess konar
fyrir einskæra náð útgefandanna, samkvæmt þeirri skoðun,
að skáldin sé í rauninni óþarfa fuglar sem ekki sé til annars
en hafa í búrum til að sýngja eða skrækja, en ómögulegir
og óhæfilegir til nokkurra verulegra starfa í lífinu.
Á því sem nú höfum vér sagt, mun mönnum vera orðið
ljóst, að vér ætlum að bjóða skemtandi og fræðandi rit, sem
nokkurnveginn láti Íslendínga fylgja með tímanum, þó með
öðru móti sé en eiginlegt fréttarit. Vér komum með skemt-
ilegar sögur, helztu uppgötvanir og uppáfinníngar, kann ske
sumt sem snertir málvísi og forn fræði, og yfir höfuð eitt-
hvað úr ýmsum greinum þekkíngar og vísinda. Þó vér ekki
séum beinlínis »Pólitici«, þá getum vér ekki leitt hjá oss
að tala um eitthvað þess konar, ef oss dettur slíkt í hug,
og vér álítum »Pólitík« öldúngis ekki annað en heilbrigða
skynsemi, en engan galdur eða fítonsanda list, sem ekki
geti eða megi fremjast af öðrum en útvöldum galdramönnum.
Að minnsta kosti höldum vér að vér getum pólitísérað eins
vel og sumir yngri alþíngismenn, að því er vér höfum séð á
alþíngistíðindunum seinustu. Þingtíðindin eru full af mis-
heyrnum og misskilníngum, og það einmitt láng mest af
hendi þeirra sem kalla sig »frjálslynda« og »þjóðernismenn«,
en sem eru í rauninni ófrelsismenn, af því þeir standa fast
á mörgum raungum og skökkum skoðunum, og eru einlægt
að tala um þrældóm og ánauð sem hvergi á sér stað. Vér
þurfum ekki annað en vísa til seinasta blaðsins af »Baldri«,
og vér höfum ósjaldan séð líkt í bréfum. Þessi óvinátta
eða hatur, sem annars á sér stað víða, er merki menntun-
arleysis, og þeir sem hafa sett sér það fyrir mark og mið
að sjá til að engu máli verði ráðið til lykta af því þeir
þurfa allt af að vera að hræra í grautnum og lifa á honum,
þeir passa ávallt að viðhalda þjóðahatrinu og ala á því sem
mest; og það kemur ætíð frá skólagengnum mönnum, því
eins og þaðan kemur menntunin, eins kemur og þaðan —
og ekki sízt hjá oss og annarstaðar á Norðurlöndum -
menntunarleysið: extrema se taugunt, »af hinum sama munni
útgengur bæði blessan og bölvan«. Friðurinn er frelsi, en
hatur, stríð og ósamlyndi er þrældómur, og þeir sem við-
halda því, eru þrælahöfðíngjar en engir frelsismenn. Vér
álítum Dani ekki fyrir neina engla né dýrðlínga, en vér
álítum þá menn og að það eigi að fara að við þá eins og
menn. En þegar einhverr er tekinn fyrir og skammirnar
látnar dynja yfir hann jafnt og þétt úr öllum áttum án þess
nokkur rénan verði né fáanleg sé, þá förum vér loksins að
hugsa betur um hvernig á því standi og hvert sannarlega
sé ástæður til að vera alltaf að þessu. Vér gleymum því
öldúngis ekki, að danskir blaðamenn allt til skamms hafa
gengið vel fram í því að egna Íslendínga upp á móti Dönum,
því það var um tíma að aldrei kom hér neitt í blöðin um
Ísland ritað nema með skömmum og skætíngi, og þó Íslend-
íngar ekki skildi það né læsi það sjálfir, þá fréttu þeir það
engu að síður. En blöðin eru hvorki Danir né stjórnin —
þessi tröllskessa sem þjóðernismennirnir eru búnir að afmála
svo ógurlega sem allir vita. Sér hverr artíkuli í blöðunum
er ritaður af einum einstökum manni, en ekki af þjóðinni
sem við honum tekur; en hann getur engu að síður ráðið
því, að margir komast á þá meiníngu sem hann heldur fram,
einkum í þeim málum sem menn enga meiníngu höfðu um áður.
Vér förum að hugsa um, hvort stjórnin muni vera svo heimsk
eða svo illgjörn, eins og auðséð er að meiri hluti alþíngis alltaf
álítur hana, þar sem hún er alltaf rekin aptur eins og skóla-
drengur sem ekkert kann; vér förum að hugsa um, hvort
Íslendíngar, sem kosta alþíng og fæða þíngmennina, ekki
eigi rétt og tilkall til að sjá betri þíngræður en megnið af
þeim sem híngað til hafa verið haldnar. Menn eru sí og æ
að hreyta í kríngum sig sömu orðtækjunum, svo sem að
þjóðerni vort sé í veði fyrir árásum Dana og stjórnarinnar
— meiníngin er náttúrlega þessi: »Íslendíngar, hæstvirtu og
elskuðu landar! þér eruð makalausir og eigið ekki yðar líka
nokkurstaðar í heiminum, þér eruð saklausir englar og sann-
leikans píslarvottar, klipnir og kúgaðir af Dönum án allrar
verðskuldunar, niðurníddir, krossfestir, kvaldir og deyddir af
þessum grimdarlegu og samvizkulausu böðlum og blóð-
hundum, sem hafa tekið allar eignir yðar og vilja nú taka
af yður lífið, því þér eigið ekkert annað eptir. Allir þeir
konúngkjörnu eru dansksinnaðir djöflar og »danskir Íslen-
díngar«, keyptir og haldnir af stjórninni til þess að hamla
framförum vorum og halda oss í eymdinni.« Svona hugsa
þessir menn, þó þeir kann ske ekki komi hugsunum sínum
eins vel og kröptuglega fyrir og hér er gert. En það má
lengi bíða, ef til vill, þángað til stjórnin kemur með frum-
varp um stöðu lands vors, sem þíngið getur gengið inn á
eptir þeim hártogunum, kenjum og tortryggni sem það hefir
híngað til sýnt; og eins og vér svörum þeim sem hafa líkt
oss við Úngara, með því að segja þeim að það eigi ekkert
við, því Úngarar fengu sína stjórnarbót ekki allt í einu, en
smátt og smátt, þar sem alþíngið vill strax gína yfir öllu
og gleypa allt, eins og á engu megi bót ráða síðar — eins
svörum vér líka þeim sem halda að menn geti beðið svona
tíu og tíu árin hvað eptir annað, með því, að á þeim tíu
árum getur gammur úr Jötunheimum komið annað hvort að
austan eða vestan og tekið Island án þess vér séum að
spurðir, og þá skulum vér sjá hvernig fer um þjóðerni vort
og framfarir: þá munu Íslendíngar deyja út eins og Indíanar
og Negrar eða hverfa saman við aðrar þjóðir en land vort
mun verða gert að fiskiveri og leggjast í eyði — það verður
hefndin fyrir það að vér viljum ekki láta oss nægja með
það sem afstöðu vorri og háttum er samboðið, heldur berum
oss alltaf saman við þær þjóðir sem eru komnar hæst á
lopt, en gleymum þeim forlögum og raunum sem þær hafa
orðið að þola. Það sem vér hér höfum sagt, höfum vér ein-
úngis sagt sem dæmi, því vér ætluðum hér ekki að vita
pólitiskan artíkula.
NAPÓLEON HINN ÞRIÐJI OG STRÍÐIÐ 1870.
Það væri óviðurkvæmilegt, ef vér í riti voru ekki gæfum
stað hinum merkilegustu atburðum sem orðið hafa á æfi
vorri og jafn vel eldri manna þeirra er nú lifa.
Napóleon, sem í tuttugu ár hefir verið glæsilegastur
og ríkastur stjórnari í heiminum, hann er nú orðinn fángi
og allt Frakkland komið í þá niðurlægíngu, sem engum gat
til hugar komið. Metorðagirnd, dramb og óframsýni hefir
steypt Frökkum — vér getum ekki borið á móti því, hversu
mjög sem vér höfum haldið með þeim.
Stríðið kom til einúngis af tómri kappgirni og metníngi
um það hvorr meiri væri. Þessi metníngur hefir lengi ríkt
í Norðurálfunni, og er raunar fyrst kominn upp með Na-
póleoni enum fyrsta, því þá fyrst kom fram og myndaðist
veruleg skoðun á og tilfinníng fyrir sjálfum sér; pólitisk
meðvitund manna og ríkja fór þá fyrst að komast í kríng
með miklu fastara formi og ákvarðaðri heimtíngum en fyrr
hafði verið og það voru afleiðíngar stjórnarbyltíngarinnar
sem varð 1789‒1799. Af henni fæddist Napóleon, eins
og eldlegur blómi eða eins og leiptrandi eldíng sem þaut
um öll lönd og kollvarpaði hverju sem fyrir varð. Napóleon
fyrsti kom með stríðum og sérlegum gáfum sínum herliði
Frakka á svo hátt stig frægðar og frama, að enginn var því
jafn snjall í heiminum, en sjómenn voru Frakkar þá ekki
orðnir, og mátti skipastóll þeirra eigi jafnast við Engla. Na-
Póleon féll af ofmentaði — hann var búinn að koma Frakk-
landi svo hátt sem það nokkurn tíma hafði komizt í her-
valdi; en hann hafði aldrei frið fyrir hergirni sinni og féll
á henni um síðir. En enginn einn stjórnari hefir hafið nok-
kra þjóð til annars eins frama og áunnið sjálfum sér eins
ljómandi nafn og Napóleon; kann ske að Alexander mikla
einum undan skildum. Margar hetjur hafa komið upp, sem
munu nefnast meðan heimurinn stendur, svo sem Sigurður
Fofnisbani, þiðrekur af Bern og slíkir, og þjóðirnar trúðu á
þá svo að það var þeirra nafn og frægð, sem þeir réðu öllu
með og komu mönnum til að fylgja sér, en ekki vizka né
stjórnkænska; þeir voru álitnir þvínær sem guðir og þess
vegna fylgdu allir þeim og gengu út í alt fyrir þá: Ívar
beinlausi lét bera sig á móti óvinaher og Haraldur hilditönn
ók gamalærr í orrustunni, og allir menn þeirra fylgdu þeim,
því þeir trúðu á þá, öldúngis eins og þegar menn báru helga
dóma fyrir herfylkíngunum, skrín hins heilaga Ólafs kon-
úngs — merki og gunnfánar voru og helgir dómar og eru
enn bornir fyrir herliði: þegar í elztu fornöld voru þessi
hermerki höfð, bæði hjá Grikkjum og Rómverjum, og svo
hér á Norðurlöndum; Loðbrókar synir höfðu hrafn (fugl
Óðins) saumaðan á silkiblæju — allir þekkja »landeyðu«
Haraldar harðráða og »sigurfluguna«, merki Sverris konúngs.
En miklu fremur treystu menn samt gæfu foríngjans sjálfs,
og í þessu tilliti er Napóleon fremstur allra, því hann og
hans nafn hefir myndað alla þá herfrægð og frama, sem
Frakkar hafa orðið njótandi á þessari öld.
Eptir að styrjöldum Napóleons ens fyrsta var lokið
1814, var Frakkland þreytt og úttaugað, sem nærri má geta;
því frá því um 1789 — hér um bil hálfa öld — hafði ekki
linnt stríðum og baráttu um alla Norðurálfuna, og Napóleon
var þar allstaðar fremstur í flokki, en ekki var sá tími kom-
inn að hugsandi væri ad taka framförum á þjóðfrelsislegan
hátt. Stjórn Napóleons var glæsileg og ljómandi og sjálfur
réði hann öllu; en það var harðstjórn, og undu Frakkar þó
við, því svo voru þeir þreyttir og örmagnaðir af eymd og
drápum »frelsisstjórnarinnar« sem byltíngin hafði getið af
sér, að þeim fannst svölun eða stundarfró í Napóleoni.
Napóleon varð ekki unninn fyrr en öll Norðurálfan samein-
aðist móti honum, því enginn má við margnum, og fall
hans skerti ekki frægð hans hið minnsta, heldur var hún
orðin svo inngróin í hjörtu þjóðarinnar, að meginhluti henn-
ar þráði alltaf að fá þetta nafn til að ljóma á ný. Þessi
frægð og þessi þrá er grundvöllurinn fyrir veldi Napóleons
ens þriðja, því hann hefði aldrei komizt að völdum annars.
En engu að síður eru Frakkar verr staddir en aðrar þjóðir,
þær er eiga stjórnar-ætt sem ráðið hefir frá alda öðli og
sem þjóðirnar þess vegna eru samrunnar við eins og börn
við foreldri; slíkar ættir hafa aldrei setið lengi að völdum í
Frakklandi, heldur ávallt skipzt á, sökum óróa þjóðarinnar,
og eins er með Napóleonana: Napóleon fyrsti kom fram
eins og loptsjón og hvarf eins og loptsjón.
Nú, þegar Napóleon hefir orðið undir, dynja yfir hann
skammir og smánanir af hendi Frakka, og er það þjóðerni
þeirra að láta þannig, þó það sé ófögur læti. En öll sú
frægð og þau metorð, sem Frakkland hefir notið og í verið
um en síðustu tuttugu ár, á það Napóleoni að þakka: það
sem að er, er miklu fremur Frökkum sjálfum að kenna en
honum. Hann hefir það eitt á sinni samvizku, að hann gaf
þjóðinni frelsi, sem hún ekki kunni að fara með, og lét
glepjast af illum ráðgjöfum.
Napóleon þriðji hefir lagt mikla stund á hernað og
trúðu menn lengi — alltaf — að í þessu tilliti væri Frakk-
ar öllum fremri; svo miklu var kostað upp á herliðið, og
skipastóllinn aukinn; margs konar morðvopn voru upp fundin
og af eintómu hervaldi var dýrð keisarans svo glæsileg, að
menn sögðu að Miklagarðs keisari hefði verið sem kotkarl
í samanburði við hann. Napóleon gerði ýmsa hluti þjóð
sinni til frama: hann háði stríðið á Krim í sameiníngu við
Tyrki og Engla á móti Rússum; hann rak Austurríkismenn
út úr Ítalíu og var sjálfur í bardögum og hjálpaði Victori
Emanúel; og eins og föðurbróðir hans fyrrum lét flesta
Norðurálfufursta, keisara og konúnga, sitja í kríngum sig
eins og sveinstaula og skemti þeim með sjónarleik í Herfurðu,
eins safnaði Napóleon þriðji enum helztu stjórnurum saman
til sín í Parísarborg til að horfa á gripasýnínguna, og gerði
þannig það sama með kænsku og friði sem hún gerði með stríði.
Það er enginn efi á, að þá hefir einhverr öfundað Napóleon.
Með öllu þessu hefir hann hafið landið til svo mikillar vel-
megunar, að aldrei fyrr hefir slíkt verið; og þegar Frakkar
nú eru að hrósa sér fyrir auðæfi sín og alls gnægtir, þá
gleyma þeir hverjum þeir eiga það að þakka.
Vér skulum hér gefa stutt yfirlit yfir ríkisár Napóleons
ens þriðja og aðdraganda þeirra.
Napóleon hinn þriðji er þriðji sonur Loðvíks Bónaparte,
fyrrum konúngs Hollendínga, og er fæddur 20. Apríl 1808;
var hann framan af landflótta úr Frakklandi ásamt allri
Napóleons ætt, og dvaldi fyrst í Augsburg (í Bayern) og
Túrgá (í Sveiss). 1831 tók hann þátt í upphlaupstilraun
þeirri er bróðir hans gerði í Norður-Ítalíu og komst úr því
klandri með aðstoð móður sinnar til Frakklands. Eptir það
hafðist hann við á sloti nokkru er Arenenberg heitir í Túr-
gá, í forkunnar fögru héraði við Bóðensvatnið; þar lýsti
hann því yfir að hann væri réttur erfíngi Frakkakrúnu sem
lögarfi Napóleons fyrsta, og 1836 gerði hann í Strassborg
ena fyrstu tilraun til að brjótast til valda; en það mistókst
gjörsamlega og sleppti Loðvík Filippus konúngur honum yfir til
Ameríku. Þar var hann mjög skamma stund, en sneri aptur
til Arenenberg við fregn um sjúkdóm móður sinnar; en
þegar hún dó (3. Oct. 1837), fór hann á burtu úr Sveiss,
svo eigi yrði vandræði úr sér fyrir Sveissa stjórn; hann fór
þá til Englands, og var þar eitt hvað tvö ár: þá fór hann
til Boulogne og gerði þaðan tilraun í annað sinn (6. August
1840): þá var sagt hann hefði vanið örn á að taka kjötbita af
hatti sínum, og átti þetta að örfa og æsa lýðinn, því Napóleon
enn fyrsti hafði arnarmerki, en menn áttu að sjá með eigin
augum hvernig vættur Napóleons fylgdi kynstaf hans: kölluðu
margir þetta kátlegt, sem von var. Ekki tókst Napóleoni
þessi tilraun betur en svo, að hann var tekinn fastur (7.
Oct. 1840) og settur í díblissu í kastala nokkrum er Ham
heitir, skyldi hann vera þar æfilángt; þar sat hann sex ár
og gat loksins flúið þaðan (25. Mai 1846); var hann þá í
Englandi eptir það og mun hafa átt misjafnt.
Þegar stjórnarbyltíngin varð í Frakklandi 1848, þá
sagði Loðvík Filippus konúngur af sér, en Napóleon - sem
híngað til alltaf nefndist Loðvík Napóleon - fór til Frakk-
lands, því honum var ávallt hið sama í hug. Eptir að
þjóðþíngið hafði lýst hann kjörgengan (13. Júní), lét hann
kjósa sig í Yonne-fylkinu og settist í þíngsæti (26. September);
en raunar var fjöldi manna í Frakklandi, er vildu að ætt
Napóleons kæmist til valda, og naut Napóleon þess; þessir
Bónapartesmenn voru því nær allir bændur og sveitamenn
og yfirgnæfðu hina flokkana. Ekki þókti Napóleon vel talaður
á þínginu, sögðu menn hann gerði sér upp málhelti og
heimsku; og sumir héldu að einmitt þetta hefði stoðað hann,
er hann var kosinn til forseta (10. December 1848), því
menn hugðust mundu geta ráðið við hann og farið með hann
eptir geðþótta — svona fór líka Sixtus páfi að hinn fimmti:
hann lézt vera örvasa og ellimóður og var einmitt þess
vegna kosinn til páfa, af því kardínalarnir héldu að þeir
mundu geta farið með hann eins og barn; en þegar búið
var að kjósa hann, þá kastaði hann ellibelgnum og aldrei
hefir neinn stjórnari verið harðvítugri né öflugri en hann
var í öllum greinum. Cavaignac hershöfðíngi fékk rúma eina
millíón atkvæða til forsetadæmis, en Napóleon meir en sex
millíónir. Forsetinn hefir þar jafn mikið vald og konúngur
eða keisari, og er einúngis nafns munur. Napóleon sór þá
þjóðveldinu hollustueið og setti ráðgjafavald. Svo var til-
ætlast, að forsetinn skyldi hafa valdið á hendi um fjögur
ár, en þó sýndist svo sem þjóðþíngið skoðaði kosníngu
Napóleons sem framda til bráðabyrgða og ætlaði það að
koma upp syni Loðvíks Filippusar. Út af þessu og því, að
þíngið tregðaðist við að endurskoða stjórnarskipunina og
lengja forsetatímann, kom kali á milli hans og þíngsins og
þá kastaði Napóleon af sér grímunni; lét hann handtaka
foríngja mótmælenda sinna, hleypti upp þjóðþínginu og setti
Parísarborg undir hervald. Þetta gerðist 2. December 1851.
Voru nokkrir menn drepnir í þessum umsvifum, en ekkert varð
mannfall eða neitt því líkt sem vant var í byltíngum Frakka-
stjórnar, þó fjandmenn Napóleons hafi optar en einusinni
brigzlað honum um þetta stórvirki og kallað það grimdarverk
og lagabrot. Napóleon var þannig í rauninni einvaldur, en
þóktist þó ekki, sem von var, geta haldið ráðunum án sam-
þykkis þjóðarinnar og ætlaði sér það heldur aldrei; hóf
hann þá fyrst að breyta eptir enum fornu atburðum, þegar
Bónaparte föðurbróðir hans var ræðismaður og var margt
sett um stund eptir því sem þá hafði verið, en Napóleon
kom því fram sem hann vildi og var nú (14. Janúar 1852)
kosinn til þjóðhöfðíngja um 10 ár. Landið var nú orðið
þreytt og leitt á óeirðunum og þráði friðinn, og hændust
menn ávallt meir og meir að Napóleoni, og könnuðust við
að hann var bæði vitur og stjórnsamur; verzlan og þjóðar-
líf lifnaði við og með því margvísleg dýrð og prýði; iðnað-
arstéttin hófst og mjög á því að hann fékk þeim mönnum
nóg að starfa við margar og stórkostlegar byggíngar, er
hann lét reisa — með honum hélt allur herinn, bændastéttin
og sveitamenn, og þegar 4. Nóvember 1852 lét hann leggja
fyrir þjóðráðið uppástúngu um keisaratign og eptir því fóru
fram kosníngar hinn 20. og 21. Nóvember og var hann þá
kosinn keisari með því nær átta millíónum atkvæða, og
nefndist þá Napóleon hinn þriðji (Napóleon annar var sonur
Napóleons fyrsta, og settist aldrei í keisarasæti).
Þegar einhverr stjórnari kemur til ríkis eða stjórn er
inn sett, þá er það siður að hinar stjórnirnar sýni viður-
kenníngu sína fyrir lögmæti stjórnarans eða stjórnarinnar
og taki hann eða hana í ríkisfélag heimsálfu vorrar. Þetta
var allt mjög dauft með Napóleon í fyrstu, fáar stjórnir
vildu verða til að viðurkenna hann — menn voru ekki
búnir að gleyma »föðurbróður« — og einkum amaðist Rússa-
keisari við honum. Hvað sem menn nú segja um Napóleon,
þá hefir hann ávallt sýnt þá hugarró og þolinmæði, að
fáir munu taka honum fram í því, og fáir munu hafa meira
þrek til að haga sér eptir kríngumstæðunum en hann, að
láta undan í tíma og bogna en bresta ekki. Því erfði hann
og ekki við Engla þá lúalegu aðferð þeirra við Napóleon
enn fyrsta, þegar hann gekk einn á vald þeirra og hugði
að þeim mundi farast við sig eins og mönnum, en þeir
níddust á honum svo að það níðíngsverk þeirra er meira
en öll níðíngsverk Starkaðar til samans og mun aldrei
gleymast. Hann gerði því vináttu við Victoríu drottníngu
og Engla og sameinaðist þeim til þess að klekkja á Rússan-
um, 1853—1856; en orsök til þessa stríðs, sem kennt er við
Krim, var ástand Tyrklands, er Rússland vildi skerða, og
þóktust Englar eigi mega þola það sökum verzlunar og
ýmissa stjórnarefna, svo þeirra var í rauninni þágan að fá
styrk Napóleons, en ekki hans. Englar og Frakkar börðu
á Rússanum og fengu hlaðið honum eptir harða þraut, og
kom öllum saman um að lið Frakka bæri af öllum fyrir
fræknleika sakir og herstjórnar og útbúnaðar. Ekki fór
Napóleon sjálfur í þetta stríð, því leið var laung en margs
að gæta heima, og »bús og barna«, því 30. Janúar 1853
hafði hann gipt sig Evgeníu og látið vígja hana undir
keisarakrúnu, Eptir að búið var að heyja út stríðið, var
friður saminn í Parísarborg (30. Marts 1856) og jókst Frakka-
veldi eigi við hann að landareignum, en fékk það sem
miklu meira var vert, en það var það álit og sá frami, sem
Frakkaveldi hafði aldrei haft af að segja frá því um daga
Napóleons ens fyrsta, enda hafði keisarinn og stjórn hans
ekki legið á liði sínu á meðan til að laga og styrkja öll
mál og stjórn innanríkis, svo enginn gat reist rönd við. Í
Alzír var haldinn allmikill her og þar sigraði Randon hers-
höfðíngi Kabýlana og kom þeim undir Frakka stjórn (1857),
og um sama leyti neyddu frakknesk og ensk herskip sín-
lands-stjórn til að leyfa Norðurálfubúum verzlan, er áður
var bönnuð því nær hvervetna í landi þessu.
Skipastóllinn var svo mikið aukinn og efldur að boði
Napóleons, að furðu gegndi, og allskonar vélar upp fundnar
og inn leiddar, og ekkert til sparað; má til þess nefna
herskipaleguna í Skerborg, sem raunar var fyrst byrjað á undir
Loðvíki en um 14da, og fram haldið undir Loðvíki 16da,
Napóleoni 1sta og Loðvíki Filippusi, en lokið við undir Na-
póleoni en um þriðja, og er ákaflega mikið mannvirki; þar
geta legið 40 línuskip í höfn af manna höndum gerðri og
múraðri með steinveggjum og straumbrjótum; hún liggur
gagnvart Englandi og má minna Engla á, að »eingi er
einna hvatastr.« Napóleon gekk og mjög fram í að láta
smíða brynjuskip og járnbarða með rektrjónum: er þeim
hleypt af afli og með gufumagni á önnur skip og kemur
þá gat á, svo þau sökkva, er sjór fellur inn. Miklu fleira
lét Napóleon vinna að herbúnaði en nokkurr einn stjórnari
hefir gert.
Austurríkismenn höfðu um langan aldur þjáð Italíu
bæði fyrir norðan og sunnan og hamlað sameiníngu lands
þessa undir eins konúngs vald; sátu þeir að norðanverðu á
Lángbarðalandi en að sunnanverðu í Sikileyjar löndum. Því
þar réðu konúngar af Austurríkis ætt. Þegar Febrúarbyltíng-
in 1848 fréttist til Ítalíu frá Frakklandi, þá hljóp fjör í
Itali, er voru þjáðir og þjakaðir á ýmsar lundir; var Karl
Albert Sardiníukonúngur mest fyrir frelsishreifíngum þessum,
en mátti eigi neinu verulegu til leiðar koma, því hann einn
hafði hervana menn en allir hinir voru ófærir og óviðráð-
anlegir. Þá var og svo hart gengið að páfanum, að hann
varð að flýja úr Rómi og var síðan inn settur í sæti sitt
af frakkneskum her að boði Napóleons; var sá her þar
síðan páfanum til styrktar. Svo lauk, að Karl Albert sagði
af sér konúngstigninni eða veltist úr konúngssæti 1849 og
settist sonur hans að völdum, Victor Emanúel, en frjáls
stjórn (takmörkuð konúngsstjórn) var í Sardiníu, ríki hans,
en hvergi annarstaðar á Ítalíu, og leituðu því þangað allir
þeir er þráðu frelsi og framfarir, er Austurríkismenn höml-
uðu. Lángflestir menntaðir og heldri menn voru þá þegar
orðnir gagnteknir af þeirri hugmynd og laungun, að losast
við harðstjórn Austurríkis og sjá Italíu svo sem eitt kon-
úngsveldi; enda sýnist sem náttúran sjálf hafi svo til ætlast,
með því mál og þjóðerni er þar mjög líkt allstaðar (nema
allra nyrðst) og sjór kríngir landið hvervetna nema að
norðan: þar er landið fjöllum lukt og skilja jöklar og firn-
indi það frá meginhluta Norðurálfunnar. Victor Emanúel
óskaði sjálfur að fá að heita Ítalíudrottinn og meiri hluti
Ítala með honum, en hann treystist ekki einn til að reka
Austurríkismenn úr landinu. Cavoúr hét ráðgjafi Victors
konúngs, hinn vitrasti maður og var allt eða flest gert að
hans ráðum; það sem mest kvað að, var það trúarfrelsi og
sú minnkan klerkavaldsins er við gekkst í Sardiníuríki, og
ávann það sér hylli Englands, þarsem Palmerston réði þá
mestu, og Napóleon sjálfur hirti víst ekki mikið um að
rígbinda menn í trúarefnum. Í Krimstríðinu sendi Victor
konúngur nokkra herflokka Frökkum og Englum til aðstoðar,
og varð það heldur til vináttu-auka. Fyrir vizku og fram-
kvæmd Cavoúrs hét Napóleon Sardiníumönnum liði sínu,
þegar eigi varð lengur hjá stríðinu komizt. Var Napóleon
sjálfur fyrir liðinu, alls 120,000 manna; fór hann sjálfur
með sumt yfir Mundíafjöll, en sumt fór sjóleiðis til Genúa; var
þá fyrir krapt Napóleons barið á Austurríkismönnum svo
örugglega við Montebelló, Magenta og Solferínó, að þeir
ekki einúngis misstu Lángbarðaland, og allt vald á Ítalíu,
heldur og gjörspilltist allur fjárhagur Austurríkis fyrir
bragðið og urðu þar af miklar deilur innanríkis. Napóleon
var sjálfur í orrustunum og var svo kaldur og óhvikull, að
orð var gert af. Stríði þessu var lokið á fám vikum og
friðurinn saminn í Zürich 10. Nóvember 1859 eptir því
samkomulagi, sem gert hafði verið í Villafranka 11ta Júlí
á undan á milli Jóseps Austurríkiskeisara og Napóleons,
réð Napóleon þar einn öllu. Þannig hjálpaði Napóleon til
þess að Ítalía varð konúngsríki, og lét Victor konúngur
í liðskaup til Frakklands Savaju og Nissa (alls 278 □ mílur
með 1 millíón og 400,000 manna). Lið lét Napóleon sitja
í Rómi til varnar páfanum, og þykir nú sem það hafi ekki
verið sem viturlegast ráðið, en öllum kann yfir að sjást.
(Þjóðverjar bera Napóleoni verr söguna en vér, því þeim er
illa við hann: þeir segja að 1831 hafi Napóleon unnið
hræðilegan eið uppá það hann skyldi lifa og deyja fyrir
frelsi og einíngu Ítalíu — en hvað var að því, þegar hann
hélt eiðinn? Þeir segja að í samkomunni í Villafranka hafi
hann blekkt Jósep keisara með því að hóta honum Prússa-
her, þó engin hæfa væri til; því í rauninni hafi Napóleon
ekki verið fær um að berjast lengur ýmissa orsaka vegna,
bæði sökum sjúkleika í hernum og annars — en »enginn er
annars bróðir í leik« segjum vér).
Í Janúarmánuði 1858 gerðu hermenn upphlaup í Mexíkó-
ríki í Vesturheimi og komst þá til valda sá höfðíngi er
Júarez heitir; var þar þá þjóðstjórn. Um alla tíð síðan
Evrópumenn festu fót þar á landi hafði mjög illa staðið á
þar; sífeld rán og gripdeildir og ólög, og allt gekkst við er
síst skyldi; leiddi þar af að fjárhagur allur var í versta
horfi, og þetta varð aptur orsök þess, að þjóðráðið þar
samþykkti að misbjóða skyldi mönnum á þá leið, að Mexíkó
skyldi eigi gjalda neinar skuldir til útlanda um tvö ár.
Þetta létu menn sér eigi lynda, sem ekki var von, og tóku
sig þá saman Spánn, Frakkland og England og sendu lið
1862 yfir til Mexíkó, til þess að gánga eptir réttarkröfum
manna. En þetta fór á nokkuð undarlegan hátt. Hers-
höfðíngi sá er Almonte hét, útlagi úr Mexíkó, hafði dvalið
um hríð í Frakklandi, og kom hann nú aptur til Mexíkó
sem er erendsreki Frakka, og átti að styðja að því að Mexíkó-
menn kysi keisarastjórn í stað þjóðstjórnar. Mun Napóleon
hafa ætlað sér þar til vináttu og styrks, ef einhvern tíma
kæmi til. En Spánn og England vildu ekki styðja að þessu,
og Bandafylkjastjórnin mótmælti fastlega þessari aðferð, því
hún var á móti þeirri skoðan sem kend er við Monroe og
sem að minnsta kosti þá var gildandi; en sú skoðan er
þannig, að engin Evrópustjórn má stofna nýlendur í Ameríku
og eigi auka enar fornu landareignir þar, og eigi undiroka
né breyta neinni þjóðstjórn þar, er Bandafylkin hafa viður-
kennt. Frakkar urðu því einir síns liðs í Mexíkó, og þraung-
vuðu svo að Júarez, að hann misti völdin, en að ráðum
Napóleons var kosinn til keisara Maximilían erkihertogi af
Austurríki, bróðir Jóseps keisara. Allt fór þetta illa, því
Júarez hafði ávallt flokk uppi, en Mexíkómenn voru vand-
stiltir; Maximilían hélt innreið sína sem keisari í Mexíkó
10. Júní 1864, en alltaf uxu óeirðirnar, Frakkaher gat ekki
hjálpað sem skyldi, Júarez efldist aptur meir og meir, og
svo lauk að Maximilían var skotinn að boði hans í bæ þeim
er Queretaró heitir, 19. Júní 1867. Skömmu áður höfðu
Frakkar farið þaðan með allan herinn, og mistókst þannig
öll herferðin raunar, nema hvað Frakkar höfðu sýnt af sér
hreysti mikla og hugprýði, eins og vant var.
Um sumarið 1866 var stríðið milli Austurríkis og Prússa,
sem endaði á bardaganum við Sadova (eða Königgrätz) og
friðnum í Prag. Stríðið kom, eins og kunnugt er, af ósam-
þykki Prússa og Austurríkis út af Slésvík og Holsetalandi,
sem þeir höfðu tekið frá Danmörku 1864; og leiddi af því
ekki einúngis það, að Prússaveldi jókst að löndum og lýðum,
heldur og einnig það að öll Evrópa, og ekki síst Frakkland,
varð hissa á því ofurmegni og ofsavaldi sem Prússar beittu
þá allt í einu og sem enginn hafði haft neina hugmynd um.
Engum hafði þókt furða þó Danir yrði undir 1864, þar sem
við svo mikið ofurefli var að eiga fyrir litla þjóð; en nú
áttu Prússar einir við það ríki, sem menn héldu að heldur
mundi geta staðið þeim á sporði, en þeir kúguðu það svo
örugglega á fáeinum vikum að furðu gegndi og þá fyrst kom
það upp, að Prússaher var framúrskarandi að öllum hlutum.
Napóleon skipti sér ekkert af því hvað Þjóðverjar áttust við
sín á milli og sat grafkyrr, þó honum væri ögrað og strítt
á ýmsar lundir, bæði af Frökkum og öðrum. Í öllum enum
fyrri stríðum höfðu Frakkar ávallt skarað fram úr öllum og
enginn þóktist jafn snjallur þeim hvar sem leitað var, en
einmitt þessi heppni eða réttara sagt sá dugnaður, sem
Prússar sýndu í þessu stríði. spanadi allt Frakkland og æsti
þjóðernistilfinníngarnar, því ekki einúngis magnaðist Prússaríki
svo mjög við þetta, að það gat með öllum rétti hreikt sér
upp við hliðina á Frakklandi, heldur og dró myrkva á Frakka-
her, sem allt þangað til hafði ljómað af hinni óþrotlegu
frægðarsól Napóleons gamla. Frakkar höfðu ávallt þángað
til verið fremstir allra Evrópumanna að vopnfrægð og víg-
kænsku, og undu því illa að sjá sér þannig — stríðslaust
og svo að kalla þegjandi — vikið úr sætinu. Hatrið á milli
germanska og rómanska þjóðflokksins hvíldi aldrei og for-
gaungumennirnir voru nú eins og fyrri voldugustu þjóðirnar,
öðru megin Þjóðverjar en hinu megin Frakkar, og blöðin
létu ekki sitt eptir liggja eins og vant er til að æsa girnd-
irnar og grimdina. Hvorir tveggju skoðuðu sjálfa sig sem
foríngja heimsmenntunarinnar, og báðir hafa mikið til síns
máls. En þar að auki fundu Frakkar til þess, að þeirra
menntun og meginhluti andlegs ástands þeirra var í rauninni
bygður á rómverskum grundvelli, og sú skoðun hafði stórum
eflst af Napóleoni gamla, sem líkt var við Júlíus Cæsar,
eins og Napóleoni þriðja var líkt við Augustus og gullöld
Rómverja þannig látin upp rísa að nýju á vorri öld, enda
var það ekki með öllu ósatt. En með tímanum hafði og
margvísleg siðaspillíng veikt og lamað allt hið borgaralega
félag í Frakklandi, og verður því ekki neitað hversu mjög
sem reynt er að verja Frakka; er þetta sjálfri þjóðinni að
kenna, en alls eigi stjórnendum hennar, eins og nú hefir
stundum heyrst, þegar menn vilja velta öllu upp á aðra en
draga fjöður yfir eigin víti. Alls konar glys og óskikkan-
leg lætri hafa flutzt frá Frakklandi - París - og út um
heim, og í þeim löndum, sem einhverra orsaka vegna hafa
verið því vináttu bundin, hefir verið tekið á móti þessu
báðum höndum og allt þókt fagurt og eptirbreytnisvert; en
hefði það komið frá Þjóðverjum, þá hefði líklega öðruvísi
verið á litið. — Aptur á hinn bóginn fundu Þjóðverjar sér
skylt að hata Frakka og fyrirlíta þá: þeir hötuðu þá sem
rómanska þjóð, afkomendur eða arftökumenn hinna fornu Róm-
verja, sem höfðu kúgað og kvalið Germana; þeir fyrirlitu þá
fyrir siðaspillínguna sem óneitanlega fór fjöllunum hærra og
gróf sig eins inn í Þjóðverjaland sem annarstaðar, samkvæmt
orðum postulans: »það illa, sem eg ekki vil, það geri eg«.
Hafi Frakka stjórn, og sér í lagi Napóleon, nokkurn
tíma lagt stund á herbúnað, þá var það eptir orrustuna við
Sadova, sem fyllti þá svo mjög af öfund og eigi að þeir
hafa kallað hana forsmán Frakklands. Frá því 1866 og til
1870 hefir varla verið talað né hugsað um annað í Frakk-
landi en herbúnað og heræfíngar, allt í þeim tilgángi, að
verða Prússum meiri. Frakkar sáu, að dugnaður Prússa
ávann þeim glæsilegan sigur, en þeir sáu heldur ekki meir.
Um fjögur ár voru þeir að búa her sinn og skip — til hvers,
það vissi enginn; allir sögðu að friður stæði þá með sem
mestum blóma — hvað meira var, þeir vissu það ekki sjálf-
ir. Napóleon var hinn herkænasti og vitrasti — því verð-
ur ekki neitað; en hann fékk ekki ráðið öllu því sem hann
vildi: hann vildi til að mynda innleiða almenna varnarskyldu
í Frakkland, en þíngið stóð svo fastlega á móti því, að því
varð eigi framgengt, og í fleiru var ráðum Napóleons hafnað;
það eina sem honum yfirsást verulega í, var það að hann
rýmkaði of mikið um Frakka. Vér skulum nú ekki orð-
lengja þetta meir, en bæta því einu við, að öll blöð í Frakk-
landi og þar með öll þjóðin, sem var æst og egnd af blöð-
unum, æpti og óskaði eptir stríði og allir gerðu sér í hugar-
lund að Frakkaher þyrfti ekki nema að líta á Þjóðverja ‒
þeir mundu falla »fyrir sjóninni einni saman« eins og bónd-
inn hugðist mundu falla fyrir Þór. Það versta var að eig-
inlega var ekkert tækifæri eða ástæða til stríðs, en öll
blöð æptu eptir því — og þó hafa þau verið svo óskamm-
feilin að gánga frá og mótmæla því að þau eða þjóðin hafi
farið svo að ráði sínu, heldur hefir öllu verið velt uppá
Napóleon og honum annars af Frakka hendi sýndur allur
ójöfnuður, eins og ætíð er siður þessara »frelsismanna« eður
»frelsisþursa«, sem alltaf eru að æpa um »frelsi«, en eru í
rauninni að berjast fyrir þrældómi og vitleysum.
Í vor kom það upp, að Prússastjórn ætlaði að koma
einum af ættmönnum sínum til ríkis á Spáni — því þar er
konúngslaust sem stendur, eins og kunnugt en þetta kvað
hafa verið í smíðum miklu lengur en menn grunaði, en var
ekki eiginlega komið í kríng fyrr en í Júlímánuði. Af því
Frakkar — það er að skilja blöðin og heldri mennirnir,
sem halda svörum uppi fyrir þjóðina — ekki einúngis litu
óhýru auga til alls sem gerðist austur á Þjóðverjalandi, held-
ur og leituðu ástæðu til stríðs við Prússa, þá má nærri
geta að þeir tóku báðum höndum við þessu tækifæri, og
hafa sjálfsagt gengið fast að Napóleoni. Hugsunargángurinn
í þessu efni er sá, að það vakti ávallt fyrir Napóleoni enum
fyrsta, að reisa þjóðirnar við fyrir krapt þjóðernisins, og
talaði hann opt í þá átt á Elínarey; með því að skyldar
þjóðir gerðu sambönd sín á milli, mundu þær þannig geta
stoðað hvor aðra til farsældar og frama. Þessa hugmynd
erfði einnig Napóleon þriðji, eins og aðrar hugsanir föður-
bróður síns; í ákvarðaðra formi og frá frakknesku sjónar-
miði er hún þá, að allar enar rómansku þjóðir og ríki
(Frakkland, Ítalía, Spánn og Portúgal) skyldi verða eitt
mikið samband — náttúrlega undir forsæti Frakklands.
Menn þykjast þess fullvissir, að Napóleon muni hafa ætlað
sér að koma þessu til leiðar og að þessi hugmynd hafi vakað
fyrir honum á velmaktarárum hans, áður en Bismark kom
og truflaði hann og skerti álit hans. Engu að síður þekkja
menn svo stöðuglyndi Napóleons, að það er líklegt að hann
muni alltaf hafa haldið þessari hugmynd fastri, þó hann yrði
að hverfa frá henni um sinn. En nú, þegar átti að setja
þýzkan höfðíngja á Spánartrón, þá var loku fyrir það skotið
að slík hugmynd gæti orðið að verki, að minnsta kosti um
lángan aldur og ekki um Napóleons daga. Hefði þýzkur
höfðíngi orðið konúngur á Spáni, og það af Prússa-ætt, þá
var ekki þaðan nokkurs liðs, heldur miklu fremur óliðs, að
vænta fyrir Frakkland — slíkur konúngdómur mundi magna
og styrkja Prússa enn meir og efla þá í yfirgánginum, eins
og þeir þarna mundu fá nýja fótfestu og nýjar ástæður til
þess að amast við Frökkum og rýra þá. Þannig hugsuðu
menn og líklega hefir eitthvað þessu líkt vakað fyrir Napó-
leoni; með þessu egndu menn sjálfa sig upp og hafa sjálf-
sagt æst hann á allar lundir og aldrei látið hann í friði;
því ekki einúngis hefir Napóleon sjálfur síðan lýst því yfir,
að hann sjálfur ekki hafi viljað stríðið, en hlotið að verða
við óskum »þjóðarinnar«; heldur og má ráða það af öllu
hugarfari og allri aðferð Napóleons að undanförnu, því hann
hefir allt of lengi sýnt að hann er stórvitur maður og djúp-
hugaður, til þess að menn nú í einu vetfángi hafi rétt til
að kalla hann heimskan og brigzla honum um óframsýni;
því jafn vel þó menn segi og geti sagt að hverr sé sinnar
lukku smiður, þá eru nóg önnur orðtæki til sem setja mætti
þar á móti: ekki má við sköpunum sporna: »mundu víst
vita að vætki lýgur, dægur eitt er þér dauði ætlaður« sagði
Grípir við Sigurð Fofnisbana. Það er ekki að orðlengja, að
Frakkastjórn þótti sér svo geysilega misboðið með þessari
undirferli af Prússa hálfu, að hún ritaði Prússastjórn til
bréf um að konúngurinn skyldi hamla þessu. En Prússa-
stjórn (eða blöð hennar) kvað Spánverja hafa æskt kosníng-
arinnar af frjálsum vilja; konúngur gæti ekki bannað ætt-
íngja sínum að taka við kosníngunni, og yfir höfuð leituðu
Prússar alls ekki eptir ástæðum til stríðs. Blöðin hömuð-
ust nú og hvor þjóðin reif aðra niður, en þó voru frakk-
nesku blöðin miklu æfari, létu sem þeim mundi allt fært og
sögðu að Þjóðverjar hefðu gott af að fá ráðníngu. Þessu
máli lauk svo, að prinsinn, sem ætlaður var til konúngs,
kvað það sjálfur upp, að hann mundi ekki taka á móti kosn-
íngunni, og hefði menn nú mátt halda að Frakkastjórn léti
sér nægja með það. En nú heimtaði hún af Prússakonúngi,
að hann skyldi sporna við líkum tilfellum framvegis, og því
neitaði hann, sagðist ekki vilja binda sig neitt í því tilliti
og lét sendiherra Frakka skilja að hann ekki þyrfti að koma
til sín optar með slíkt erindi. Þetta kölluðu Frakkar smán-
arlega aðferð sér auðsýnda og þá var úti friðurinn: Napóleon
sagði Prússum stríð á hendur að vörmu spori hinn 15da
Júlí — og tóku menn til þess hversu snarræði hans var
þá mikið og líktu honum við Napóleon gamla. Herboðið
var kunngjört á þíngi Frakka og var því tekið með dæma-
lausri gleði og sást þá bezt hvad þjóðin vildi hafa. Samt
voru einstöku menn á þínginu á móti stríði, svo sem gamli
Thiers; annar þíngmaður, Gambetta að nafni, sagði að stjórn-
in vildi auðsjáanlega kasta allri ábyrgð stríðsins á þíngið;
en þegar svo væri, þá ætti þíngið líka rétt að fá að heyra
allt það sem skrifast hefði verið á um stríðsefnið og að
sjá öll málsgögn; sér sýndist annars, kvað hann stjórnin
ekki hafa gefið nógar eða gildar ástæður fyrir svo ábyrgð-
armiklum hlut sem stríð væri er gengi yfir land og lýð.
Ollivier, æðsti ráðgjafi, færðist undan að gefa þinginu frek-
ari upplýsíngar og jafn vel særði þíngið um að ganga ekki
fastar að, og má þar af ráða að ástæðurnar voru magrar.
